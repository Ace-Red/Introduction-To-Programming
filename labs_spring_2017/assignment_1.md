---
layout: default
---
[Повернутись](../index.md)
# [](#header-1)Assignment #1 - Text files processing

Варіант завдання – остача від ділення номеру _бригади_ на 3. Варіантами можна _обмінюватись_, 
але не можна просто змінювати за власним бажанням. Це зроблено, щоб кількість різних виконаних варіантів залишалась рівною. Перед виконанням робіт необхідно на початку семестру заповнити [таблицю](https://docs.google.com/spreadsheets/d/1Aq26rG4lnziLF6fYRPjPgcnDSh7vr6UiBIg4irIWuyg/edit#gid=0), вказавши прізвище, номер бригади та ніки на гітхабі. Обрані варіанти можна заповнити пізніше – перед виконанням кожної з робіт. Також уважно ознайомтесь з [загальними правилами](../index.md) здачі лабораторних та принципами оцінювання.

[Посилання на GitHub classroom](https://classroom.github.com/group-assignment-invitations/19f1653e95e6cd34383c7f42e43884a1) для створення репозиторію.

## Питання та необхідні знання
Перша робота зроблена дуже простою спеціально, щоб ви мали нагоду ознайомитися з git, спробувати працювати удвох в бригаді та здавати роботи _по-новому_.
* Вміти виконувати операції над текствоими файлами (читання, обробка, запис), розуміти призначення формату .csv 
* Буде плюсом розібратись з іншими форматами для подання даних
* Розібратись з основами роботи в Git – push, pull, commit
* Як хороші додаткові знання, які рано чи пізно знадобляться – merge, rebase, stash. Взагалі круто – [git flow](https://habrahabr.ru/post/106912/), але якщо ви тільки знайомитесь з гітом, залиште це на потім.

Цілком можливо, у вас виникнуть проблеми з кириличним кодуванням символів. В більш сучасних мовах програмування найчастіше використовують кодування Unicode, де кожен символ може займати різну кількість байтів у пам'яті, а не лише 1 ([це як?](http://unicode.org/faq/utf_bom.html)). Оскільки ви працюєте із C, просто скористайтеся транслітерацією і не витрачайте зайвого часу.

## [](#header-2)Варіант #0
Реалізувати складання списку студентів, що отримують стипендію. На вхід подається текстовий файл .csv наступного формату:
`Прізвище, предмет №1,№2,№3,№4,№5, контрактник`, наприклад:

```csv
Ivanov,78,61,95,87,90,+
Petrov,85,66,70,99,100,+
```

Необхідно розібрати [файл](students.csv) ([гітхаб](https://github.com/ProgramEngineeringKPI/Introduction-To-Programming/blob/master/labs_spring_2017/students.csv)), підрахувати для кожного студента-бюджетника середній бал та вивести вищі 40% сумарного рейтингу студентів + мінімальний бал для отримання стипендії. 

#### Вхідні та вихідні дані
На вхід програми подається файл students.csv. Вивід – файл rating.csv з прізвищами студентів-стипендиатів та їх середній бал (до третього знаку).


## [](#header-2)Варіант #1
Визначити список країн-переможців у конкурсі Євробачення-2017. На вхід подається [файл](eurovision.csv) ([гітхаб](https://github.com/ProgramEngineeringKPI/Introduction-To-Programming/blob/master/labs_spring_2017/eurovision.csv)) формату `Країна, кількість голосів за у країні №1-№8`, наприклад:
```csv
Ukraine,78000,6156,495,7,9456460,45645,21213,898
```
Кожен стовпчик – кількість голосів "за" з певної країни. Країна що набрала найбільшу кількість голосів (в стовпчику) отримує 12 балів, друге місце – 10, з третього по десяте – 8-1 бал відповідно. Необхідно порахувати сумарну кількість балів за кожну країну і вивести топ-10 переможців у текстовий файл 
 
#### Вхідні та вихідні дані
На вхід програми подається файл eurovision.csv. Вивід – файл results.csv з результатами найкращих десяти країн Євробачення

## [](#header-2)Варіант #2
Визначити переможця чемпіоната Англії з футболу. Результати матчів подано в [файлі](premier_league.csv) ([гітхаб](https://github.com/ProgramEngineeringKPI/Introduction-To-Programming/blob/master/labs_spring_2017/premier_league.csv)) наступному форматі – `Назва команди, результати матчу №1-№10`, наприклад:
```csv
Chelsea FC,3:0,0:0,1:0,0:2,4:1,3:1,0:3,1:5,0:2,4:1
```
Результат матчу подається у форматі `A:B`, де А – результат команди, В – результат супротивника. За перемогу команда отримує 3 очка, за нічию – 1, за програш – 0. Необхідно вивести підсумкову таблицю чемпіонату.

#### Вхідні та вихідні дані
На вхід програми подається файл premier_league.csv. Вивід – файл results.csv з результатами всіх команд ліги.
